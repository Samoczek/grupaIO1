Dawno dawno temu, w najwyższej komnacie, najwyższej wieży, uwięziony został piękny książę. Objęty był on klątwą, z której uwolnić mógł go jedynie ślub z wybranką swojego serca. Wieżę tę broniła ogromna smoczyca, która przez lata pokonała setki śmiałkiń chętnych uratować księcia. Choć wiele mężnych dam poległo, to zmagania o uratowanie księcia nie słabły. Pewnego jednak dnia w krainie zjawiła się najdzielniejsza z dzielnych, a jej imię brzmiało Nauka. Podstępem pokonała smoczyce i weszła do najwyższej wieży, oswobadzając z niewoli księcia. Choć królowa obiecała jej połowę swojego królestwa w zamian za poślubienie księcia, Nauka odjechała na swej klaczy. Pozostały po niej tylko legendy, mówiące o jej wdziękach i sile, gdyż jednym palcem pokonała ona ogromnego smoka.

Dominik Zabiegaj